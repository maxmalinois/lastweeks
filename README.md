# Over Max zijn laatste weken.
Maxje is een grote week geleden gediagnosticeerd met een autoimmuumziekte. Hij viel zijn eigen bloedplaatjes aan die toen al op een gevaarlijk laag niveau stonden. Na een week zware behandeling is het eigenlijk enkel erger geworden, geen kracht meer, nergens nog zin in. Gisterenochtend had hij zelf geen zin om te eten, zelf niet kip of lever. Dan maar bloedresultaten naar een andere dierenarts gestuurd voor een tweede opinie, die vond het heel raar en verwees ons direct door naar de dierenkliniek in Deinze. Daar gisterenmiddag nog scans en extra bloedtesten laten doen, waarop bleek dat niet enkel bloedplaatjes maar intussen ook rode bloedcellen levensgevaarlijk laag stonden. Erger dan verwacht dus. Intussen was hij ook 2 kilgram in een week vermagerd. Mogelijke oorzaak zou een agressieve kanker kunnen zijn maar door zijn medicatie konnen ze het niet zeggen. Hij kon bijna geen zuurstof meer oppakken en heeft het dus heel moeilijk. Behandelingen zijn heel moeilijk en hebben slechts een kleine slaagkans. Hij zou er volledig in de kliniek moeten voor blijven. We hebben hem dan maar terug meegepakt naar huis.
Tis plots heel snel achteruit gegaan en we hebben dit nooit zien aankomen. De Max die we kenden is in 2 weken tijd volledig verdwenen. Alles wat hij graag deed had hij nu geen energie meer voor. Uiteindelijk hebben we vanochtend nog onze laatste korte wandeling met Maxje gedaan op zijn favoriete plaatsje. We hebben in vrede kunnen afscheid nemen en hij is vanmiddag (4 januari 2022) heengegaan. We zullen hem enorm missen, maar zijn blij zijn maatje te zijn geweest.
Twas een prachtige tijd met hem. Een tijd dat we nooit gaan vergeten.

